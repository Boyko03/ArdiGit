Технологично училище “Електронни системи” към Технически университет – София (ТУЕС)
е създадено през 1988 г. като част от структурата на Техническия университет – София.
Училището представлява резултат от реализирането на една много мащабна и положителна идея
от страна на големите в областта на информационните и комуникационните технологии предприятия,
научни организации и обединения. Целта е била да се създаде средно учебно заведение, което да
подготвя кадри със средно образование в областта на компютърните науки и информационните технологии.
За изминалите 29 години училището е подготвило 24 випуска млади специалисти, голяма част от които са
намерили професионална реализация и са на водещи позиции в развитието на информационните и
комуникационните технологии в България.

